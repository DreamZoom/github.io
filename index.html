<!DOCTYPE html>
<html>

	<head>
		<meta charset='utf-8'>
		<meta http-equiv="X-UA-Compatible" content="chrome=1">
		<meta name="description" content="GitHub.io : blog">

		<link rel="stylesheet" type="text/css" media="screen" href="stylesheets/stylesheet.css">

		<title>梦幻空间</title>
	</head>

	<body>

		<!-- HEADER -->
		<header>

		</header>
		<div class="content">
			<article>
				<h2 class="title">侠客行<small>李白</small></h2>
				<div class="meta">
					<span class="time"> 2015-01-26</span> <span> 梦幻空间</span>
				</div>
				<div class="body">
					<center>
					
						<p>赵客缦胡缨，吴钩霜雪明。银鞍照白马，飒沓如流星。</p>
						<p>十步杀一人，千里不留行。事了拂衣去，深藏身与名。</p>					
						<p>闲过信陵饮，脱剑膝前横。将炙啖朱亥，持觞劝侯嬴。</p>			
						<p>三杯吐然诺，五岳倒为轻。眼花耳热后，意气素霓生。</p>					
						<p>救赵挥金槌，邯郸先震惊。千秋二壮士，煊赫大梁城。</p>					
						<p>纵死侠骨香，不惭世上英。谁能书合下，白首太玄经。</p>
					</center>

				</div>

			</article>
			<div class="info">

			</div>
		</div>
		<footer>

		</footer>


	</body>

</html>